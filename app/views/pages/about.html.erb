<div class="about page__content">
  <h2 class="about__heading u-fs-giant text-center">O súťaži</h2>

  <section class="about__text">
    <div class="about__brand">TOtal.</div>

    <p class="u-text-justify">
      Topoľčianska tenisová amatérska liga "TOtal" sa vo svojich prvých rokoch odohrávala
      na kurtoch spojených s topoľčianskym kúpaliskom. Po skončení vyzývacej "papierovej pyramídy"
      v TK na Mravenisku bola v rokoch 2014-2018 jedinou aktívnou amatérskou tenisovou súťažou v meste.
      Pod správou Miloša Gešnábela si za tie roky získala stabilnú hráčsku základňu. Od roku 2019
      sa táto liga hrá voľne na ktorýchkoľvek kurtoch v meste podľa dohody hráčov.
    </p>

    <p class="u-text-justify">
      V roku 2025 bola liga upravená tak, aby v nej mohli hrať hráči rôznych herných úrovní. Systém ligy
      je založený na výzvach, tzn. prihlásený hráč vyzve iného hráča k zápasu. Systém je dobrovoľný,
      benevolentný, preto vyzvaný hráč môže výzvu prijať, ale aj odmietnuť. Na vyzývanie a zápasy platia
      nasledovné pravidlá:
    </p>

    <ul>
      <li>Vyzvať môže ktokoľvek kohokoľvek.</li>
      <li>Dvaja hráči môžu odohrať v sezóne max. 2 zápasy.</li>
      <li>Hráč môže mať v jednom momente max. 2 čakajúce neodohraté zápasy.</li>
    </ul>

    <p class="u-text-justify">
      Každý hráč má priebežne nejakú percentuálnu úspešnosť výhier. Počet bodov v rebríčku sa pre každého
      hráča počíta tak, že sa spočíta percentuálna úspešnosť jeho súperov, ale len zo zápasov, ktoré hráč
      vyhral. K tomu sa ešte pripočíta vlastná percentuálna úspešnosť hráča samotného. Výsledné číslo je
      počet hráčových bodov v rebríčku. Tzn. ak jeho bývalí súperi s ktorými zápasy vyhral neskôr viac vyhrávajú
      počet bodov hráčovi zvyšujú a naopak.
    </p>
    <p class="u-text-justify">
      Na konci sezóny sa hrá Play Off - záverečný turnaj ligy. Do Play Off sú nominovaní iba tí hráči,
      ktorí počas sezóny odohrali min. 10 zápasov. Na turnaji sa hrajú 3 nezávislé kategórie. V kategórii
      A hrajú štyria najvyššie postavení hráči rebríčka, označení ako "reg" (hráč, kt. hrával registrovaný
      tenis vo zväze a má menej ako 50 rokov). V pavúku B hrá 8 najvyššie postavených hráčov rebríčka, ktorí
      nie sú označení ako "reg". V pavúku C hrá nasledujúcich 16 hráčov rebríčka, ktorí nie sú označení
      ako "reg".
    </p>
  </section>
</div>
